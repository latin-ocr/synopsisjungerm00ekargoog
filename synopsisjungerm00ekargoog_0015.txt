PRAEFATIO.

Quid sit hujusce libelli argumentum meumque in eo conscribendo consilium, ipsa satis
declarat ejus inscriptio, ita ut, quae praeterea mihi erunt praemonenda, fere solas ad
plantarum icones, quae libello subjunctae sunt, spectent. Etenim in bis rebuS, visu
aegre dignoscendis, et quam operosissime investigandis, vix ac ne vix quidem aliquid
certo et perspicue potest cognosci, nisi iconibus accurate effictis et microscopio, quod
vocant, composito utaris, Etsi longo in herbis colligendis usu vulgares earum species
mediocriter et vix mediocriter cognoscuntur, certam tamen earum cognitionem diligens
solummodo et subtilis singularum partium disquisitio microscopica, ac praeterea figura-
rum ad naturam delineatarum comparatio potest conciliare. Ad haec vero non opus
est instrumentis sumtuosis librisque singularibus magno pretio comparandis Lenticula
vitrea bene tornata, brevis rei definitio, ex artis praeceptis descripta, certisque, quibus
singula discernantur, notis nixa, figura plantae simpliciter quidem, sed accurate ac belle.
delineata, denique cultelli aliquot, haec fere sunt, quibus opus est, praesidia. Quod
autem figurae plures in una eademque tabula conjunctae sunt, ne quis nimis valde,
quaeso, reprehendat. Si modo salva perspicuitate fieri potest, neque pars aliqua ad
ipsius rei indolem necessaria praeter aequum contrabitur sive decurtatur: species cog-
natae¹ per compendium spatii una pagina comprehensae clarissimum praebent summae
rei conspectum ac magis proficiunt ad res dijudicandaS, quam figurae per multas easque
splendidas tabulas ita dispersae, ut multo demum negotio id quod singulis rebus pro-
prium ac peculiare est colligi possit. Deinde omnem dedi operam, ut errores, ab aliis,
qui de hac re scripserunt, commissos devitarem et utcunque corrigerem. Itaque exempli
gratia neque J. dilatatam et J. Ταηιανιὶςεὶ, neque J. concinnam et J. pulaceam etc. etc.

amplius inter se confusas neque omnino ullum illofum synonymorum omissum depre-

